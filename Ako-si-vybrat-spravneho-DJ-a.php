<!DOCTYPE html>
<html>


<head>
  <title>Svadobný salón ADRIA</title>
  <meta charset="UTF-8">

  <meta name="viewport" content="width=device-width, initial-scale=1.0, maximum-scale=1.0">
  <link rel="stylesheet" href="styles.css">
  <link rel="shortcut icon" href="images/favicon.ico" type="image/x-icon">
  <!-- Latest compiled and minified CSS -->
  <link href="https://cdn.jsdelivr.net/npm/bootstrap@5.2.1/dist/css/bootstrap.min.css" rel="stylesheet">

  <!-- Latest compiled JavaScript -->
  <script src="https://cdn.jsdelivr.net/npm/bootstrap@5.2.1/dist/js/bootstrap.bundle.min.js"></script>

  <!-- Bootstrap Font Icon CSS -->
  <link rel="stylesheet" href="https://cdn.jsdelivr.net/npm/bootstrap-icons@1.5.0/font/bootstrap-icons.css">
  <!-- Font Awesome CSS -->
  <link rel="stylesheet" href="https://stackpath.bootstrapcdn.com/font-awesome/4.7.0/css/font-awesome.min.css">

  <link rel="preconnect" href="https://fonts.googleapis.com">
  <link rel="preconnect" href="https://fonts.gstatic.com" crossorigin>
  <link href="https://fonts.googleapis.com/css2?family=Exo+2:wght@300;400&display=swap" rel="stylesheet">

</head>

<body>
  <div class="container">
    <header>
      <script>
      fetch("header.php")
        .then(response => {
          return response.text()
        })
        .then(data => {
          document.querySelector("header").innerHTML = data;
        });
      </script>
    </header>

    <div id="breadcrumb">
      <div class="breadcrumb"><a href="index.php">Domov</a><span class="crumbs-separator"> &gt; </span><a
          href="blog.php">Blog</a><span class="crumbs-separator"> &gt; </span>Ako si vybrať správneho DJ-a</div>
    </div>

    <section class="container col-10 px-0">
      <h1 class="d-flex justify-content-center text-center">Ako si vybrať správneho DJ-a</h1>

      <p><strong>Hostia na parkete zanietene tancujú. Sukne sa vlnia vo víre tanca,
          páni povoľujú kravaty. Chytľavé melódie nenechajú nikoho nehybne sedieť
          či stáť. Mnohí sa veselia až do bieleho rána. Veď predsa oslava bez hudby
          je ako obyčajné stretnutie. Aj takáto je vaša predstava dobrej
          zábavy?</strong></p>

      <div class="d-flex justify-content-center py-3">
        <img src="images/Ako-si-vybrat-spravneho-DJ-a/arseny-togulev-OtDBA1br4CI-unsplash.jpg" class="img-fluid"
          alt="Responsive image">
      </div>
      <p><strong>Vybrať si svadobného DJ-a</strong> je ťažkou skúškou
        predsvadobnej prípravy, ale nebojte sa. Veď všetci vaši hostia neovládajú
        tanec na profesionálnej úrovni, ale ide im o poriadnu zábavu, nevešajte
        preto zbytočne hlavu.</p>

      <p>Ale pekne po poriadku. Výber DJ-a netreba podceniť. Nestačí len
        „kliknúť“ gombík a zábava je na svete. Preto postupujte zodpovedne a
        nevpustite k DJ pultu pregélovaného chlapca v rozopnutej košeli, so
        slnečnými okuliarmi, ktorý bude nečinne stáť a púšťať jednu
        „odrhovačku“ za druhou. Ak teda nechcete byť na dedinskej
        diskotéke…</p>

      <p><strong>Rady od priateľov a známych sú správnou voľbou.</strong>
        Prípadne sa porozprávajte s niekým, kto už má svadbu za sebou. Jeho rady
        budú pre vás nad zlato, lebo najcennejšie sú osobné skúsenosti. Kontakty
        na DJ-ov sa dajú nájsť aj na internete. Vyhľadajte si vždy však viacerých
        a preverte ich rozličnými otázkami. Nech vás nenachytajú násťroční
        tínedžeri bez väčších skúseností, alebo agentúry, ktoré nie vždy
        konajú v záujme klienta a často ani osobne nepoznajú odporúčaného DJ-a.
        Na pamäti majte zodpovednosť a profesionalitu ponúkaných služieb.
        „V dnešnej dobe sa už nedá zladiť dobrý DJ a lacný DJ. Preto by sa
        snúbenci nemali dať zlákať nízkou cenou. Či je svadba veľká alebo malá,
        je to úplne jedno. Musím odviesť kvalitný výkon aj pre zopár
        jednotlivcov,“ priznáva profesionálny DJ Benny, ktorý „hral“ na
        rôznych významných slovenských svadbách.</p>

      <div class="row d-flex justify-content-center py-3">
        <div class="col  d-flex justify-content-center">
          <img src="images/Ako-si-vybrat-spravneho-DJ-a/Ako_si_vybrat_spravneho_DJ-a_-_ilustracny_obrazok_2.jpg"
            alt="Responsive image">
        </div>
        <div class="col  d-flex justify-content-center">
          <img src="images/Ako-si-vybrat-spravneho-DJ-a/Ako_si_vybrat_spravneho_DJ-a_-_ilustracny_obrazok_3.jpg"
            alt="Responsive image">
        </div>
      </div>

      <strong>A čo by ste mali o svojich kandidátoch nepochybne
        vedieť?</strong><br>
      <p>
        Opýtajte sa ich, koľko svadieb odohrajú ročne, aké majú technické
        vybavenie a v akej cenovej relácii svoje služby ponúkajú. Majú v čase
        vašej hostiny naplánované aj iné akcie? A čo program a prestávky? Buďte
        na všetko pripravení. Nespoliehajte sa len na zapísané meno a telefónne
        číslo vo vašom diári. Pri osobnom stretnutí sami vytušíte, či je pre
        vás ten „pravý“. Nebojte sa telefonicky komunikovať s vybratým adeptom.
        Pozor! Mail nie je vhodný komunikačný prostriedok na zistenie množstva
        informácií. Snažte sa zistiť čo najviac, aby ste predišli prípadným
        nedorozumeniam. Čo urobí váš DJ v prípade, ak ochorie alebo mu zlyhá
        technika? Vie pracovať aj s hovoreným slovom?</p>

      <p>„<strong>Suma za hudobnú produkciu</strong> sa vypočítava podľa
        technickej náročnosti a za môj osobný výkon. Vo finálnej vykalkulovanej
        cene je honorár DJ-a, odmena technikovi a vodičovi v jednej osobe, použitie
        zvukovej, svetelnej aparatúry a efektov, doprava, montáž a demontáž
        techniky. Štandardne ponúkam 60 000 skladieb v archíve hudby,
        niekoľkonásobné telefonické konzultácie a zostavenie scenára a
        predprípravu chodu celej svadby, mixovanie hudby, moderovanie akcie
        sprievodným slovom. V prípade záujmu aj súťaže a hry pre svadobčanov,“
        predstavuje svoje služby DJ Benny.<br>
        Najviac DJ-ov uprednostňuje pevnú taxu za niekoľko hodín. Nadrámec
        dohodnutých hodín sa pripláca. A, samozrejme, aj pri využití špeciálnych
        efektov. Nízke ceny sú mnohokrát veľkým lákadlom, no môžete sa pekne
        popáliť. V tomto prípade si DJ-i účtujú viac za dopravu, osvetlenie,
        techniku či moderovanie. Takže si dávajte pozor.</p>

      <div class="col d-flex justify-content-center py-3"><img
          src="images/Ako-si-vybrat-spravneho-DJ-a/mitchell-orr---LyFIjXoFY-unsplash.jpg" alt="Responsive image">
      </div>

      <p><strong>Akokoľvek by bol DJ tým najlepším</strong> a najskúsenejším
        človekom, keď nemá dostatočnú kolekciu hudby, neuspeje. Široký výber zo
        všetkých žánrov (rock ´n´ roll, pop, swing, R&amp;B, klasika, ľudové
        piesne, Repete skladby, nové hity súčasnosti) sú silnou zbraňou. Svadobnej
        hostiny sa poväčšine zúčastnia takmer všetky vekové kategórie, od vašej
        starej mamy, tancuchtivého strýka, sesterníc a bratrancov, pojašených
        detí, dojatých rodičov a zabávajúcich sa súrodencov. Žánrom sa medze
        nekladú. Spravte si chvíľku čas a prekonzultuje i zostavenie playlistu
        (hraných skladieb). Spoločne s DJ vytvorte scenár, ozvučenie i osvetlenie
        podľa vašich predstáv. Dôsledný DJ nezabudne ani na technickú
        predprípravu s personálom, ktorý pomáha pri príprave a pri priebehu
        svadobnej hostiny.</p>


      <p><strong>A ako prebieha po hudobnej stránke svadobná hostina?</strong><br>
        „Keď vchádza pár do svadobnej sály, znie jemná klavírna hudba, ako
        podfarbenie. Pokiaľ majú predslov zamestnanci hotela, hrá jemná nerušivá
        inštrumentálna hudba. Nesmie zostať ticho, to by bolo nevhodné. Aj počas
        večere volím klavírnu hudbu v kombinácii so saxofónom, alebo španielskou
        gitarou, či akordeónom. Najdôležitejšia skladba pre novomanželov je po
        večeri tá, na ktorú budú tancovať svoj novomanželský tanec. Pokiaľ si
        pár nevybral konkrétnu skladbu, odporučím im valčík alebo "slaďák“.
        Následne po odohraní úvodnej skladby vyzvem na parket svadobných rodičov,
        pri ďalšom valčíku sú už na parkete svadobní hostia a rozbieha sa prvé
        tanečné kolo. Potom volím skladby ráznejšieho tempa, ale nie príliš
        rýchle, keďže len pred chvíľou sa dokonzumovala večera. Po prestávke,
        ktorá by nemala byť veľmi dlhá, aby hostia „nevychladli“, sa tempo
        postupne zrýchľuje. Obľúbené je striedanie štýlov – slovenského a
        zahraničného oldies. Čím bližšie je ráno, tým je repertoár
        súčasnejší," popisuje zábavu DJ Benny. Zvyčajne sa svadobná zábava
        končí o 4. hodine rannej, ak si nevesta so ženíchom neobjednajú
        nelimitovaný čas zábavy, ktorý je, samozrejme, odzrkadlený v cene za
        kompletné služby.</p>

      <p><strong>Pokiaľ chcete mať</strong> svoju svadbu v deň „D“ bez
        stresov, je nutné prebrať s DJ-om podrobne všetko vopred. Budete si istí
        každým krokom a pripravení na rôzne situácie. Posledným, no zato
        najdôležitejším bodom plánovania, je písomná zmluva s DJ-om, v ktorej
        sú presne stanovené podmienky. A nič vám už nestojí v ceste pretancovať
        s vašimi hosťami celú svadobnú noc.</p>

      <p>Foto: DJ Benny</p>
      <p>Zdroj: <a
          href="http://www.nevesta.sk/svadobna-hostina-ako-si-vybrat-spravneho-dja-article-35043-51.aspx">www.nevesta.sk</a>
      </p>
      <p><small><span class="date-display-single">02. 01. 2020</span> </small></p>
    </section>



    <footer>
      <script>
      fetch("footer.php")
        .then(response => {
          return response.text()
        })
        .then(data => {
          document.querySelector("footer").innerHTML = data;
        });
      </script>
    </footer>
  </div>

</body>

</html>