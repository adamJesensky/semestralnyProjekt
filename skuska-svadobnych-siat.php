<!DOCTYPE html>
<html>


<head>
  <title>Svadobný salón ADRIA</title>
  <meta charset="UTF-8">

  <meta name="viewport" content="width=device-width, initial-scale=1.0, maximum-scale=1.0">
  <link rel="stylesheet" href="styles.css">
  <link rel="shortcut icon" href="images/favicon.ico" type="image/x-icon">
  <!-- Latest compiled and minified CSS -->
  <link href="https://cdn.jsdelivr.net/npm/bootstrap@5.2.1/dist/css/bootstrap.min.css" rel="stylesheet">

  <!-- Latest compiled JavaScript -->
  <script src="https://cdn.jsdelivr.net/npm/bootstrap@5.2.1/dist/js/bootstrap.bundle.min.js"></script>

  <!-- Bootstrap Font Icon CSS -->
  <link rel="stylesheet" href="https://cdn.jsdelivr.net/npm/bootstrap-icons@1.5.0/font/bootstrap-icons.css">
  <!-- Font Awesome CSS -->
  <link rel="stylesheet" href="https://stackpath.bootstrapcdn.com/font-awesome/4.7.0/css/font-awesome.min.css">

  <link rel="preconnect" href="https://fonts.googleapis.com">
  <link rel="preconnect" href="https://fonts.gstatic.com" crossorigin>
  <link href="https://fonts.googleapis.com/css2?family=Exo+2:wght@300;400&display=swap" rel="stylesheet">

</head>

<body>
  <div class="container">
    <header>
      <script>
      fetch("header.php")
        .then(response => {
          return response.text()
        })
        .then(data => {
          document.querySelector("header").innerHTML = data;
        });
      </script>

    </header>

    <div id="breadcrumb">
      <div class="breadcrumb"><a href="index.php">Domov</a><span class="crumbs-separator"> &gt; </span><a
          href="blog.php">Blog</a><span class="crumbs-separator"> &gt;</span>Skúška svadobných šiat</div>
    </div>

    <section class="container col-10 px-0">
      <h1 class="d-flex justify-content-center text-center">Tie pravé svadobné šaty</h1>



      <p><strong>Výber svadobných šiat patrí k najdôležitejším krokom, ktoré
          nevesta pred svojou svadbou uskutočňuje. Existuje viacero ciest, ako si tie
          svoje vysnívané zaobstarať. Svadobnú róbu, tak ako i popolnočné šaty,
          si môžete kúpiť, požičať, ale i nechať ušiť. Väčšina neviest sa
          rozhoduje práve pre druhú možnosť, preto sme zaostrili na skúšku
          svadobných šiat.</strong></p>

      <div class="d-flex justify-content-center py-3"><img
          src="images/skuska-siat/Skuska_svadobnych_siat_-_ilustracny_obrazok_1.jpg" width="430" height="286"
          alt="obrazok"></div>

      <p><strong>Aj skúška šiat si vyžaduje prípravy</strong><br>
        Keďže svadba je výnimočný moment v živote každej ženy, je
        pochopiteľné, že nevesty túžia počas neho vyzerať absolútne špičkovo.
        Pokiaľ k vašim predsavzatiam patrí aj zníženie váhy, svadobné prípravy
        pre vás začínajú oveľa skôr, ako ste si mohli myslieť. Niekomu síce
        stačí na korekciu menších nedostatkov zopár týždňov, myslite však na
        to, že vytúženú váhu a obvod je dôležité mať už na skúške šiat. Ak
        by sa totiž vaša veľkosť zmenila až po návšteve salóna, môže sa stať,
        že na svadbe na vás šaty budú nepekne visieť. Samozrejme, platí to
        i opačne, preto si aj po skúške dávajte veľký pozor na váhu, aby vám
        šaty nemuseli na poslednú chvíľu povoľovať. Nespoliehajte sa však na
        rapídny pokles váhy a radšej sa stotožnite so svojím telom. Ponuka salónov
        je skutočne obrovská a určite nájdete dokonalú róbu aj na svoju
        postavu.</p>


      <p>Pred prvou návštevou salóna si starostlivo prezrite najnovšie trendy,
        napríklad aj v našej sekcii <a href="svadobne-saty.php">Svadobné šaty</a>, a na
        skúšku choďte už s jasnou predstavou o tom, čo sa vám páči. Môžete
        si priniesť aj niekoľko obrázkov vašej vysnívanej róby, čím uľahčíte
        výber sebe i konzultantkám v salóne. Rovnako by ste mali byť rozhodnuté
        aj pre topánky alebo aspoň približnú výšku opätku, aby pracovníci
        salónu videli, či šaty netreba skrátiť alebo popustiť. Myslite i na
        spodnú bielizeň, ktorá by mala byť rovnaká ako vo svadobný deň.
        Predídete tak nepríjemnostiam s vykúkajúcimi ramienkami či presvitajúcimi
        obrysmi nohavičiek. A jasno by ste mali mať aj v tom, aký typ účesu
        chcete počas svadobného dňa mať. Podľa toho si budete ľahšie vedieť
        vybrať závoj, kvietok do vlasov či iné doplnky.</p>

      <p><strong>Najvyšší čas hľadať</strong><br>
        Správna doba, kedy začať hľadať svadobné šaty, je veľmi individuálna.
        Najskôr totiž musíte mať určený termín sobáša, čo sa odvíja od
        dostupnosti vybranej sály, fotografa, kapely… V každom prípade je však
        vhodné, aby ste sa na „tour de svadobné salóny“ vybrali najneskôr pol
        roka vopred. Môže sa totiž stať, že šaty, ktoré vám sadnú ako uliate,
        už budú vo vašom termíne svadby objednané. Na každú skúšku šiat sa
        radšej vopred objednajte, aby ste si tak zabezpečili, že pracovníci salóna
        vám venujú svoju plnú pozornosť. Ak sa totiž v salóne stretnete
        s viacerými zákazníčkami súčasne, konzultantky sa vám nebudú môcť
        intenzívne venovať.</p>

      <p>Aj keď ste nič nenechali na náhodu a na skúšku sa chystáte so
        starostlivo premyslenou predstavou, ešte nemáte vyhraté. Možno v salóne
        zistíte, že váš vysnívaný model vám vôbec nepristane. V takom prípade
        však nezúfajte ani nebuďte tvrdohlavé. Existuje množstvo typov šiat,
        o ktorých sa dočítate aj na našich stránkach, preto vyskúšajte všetky.
        Nakoniec možno prídete na to, že aj keď sa vám princeznovský vzhľad
        modeliek v katalógu vôbec nepozdával, vy s ním vyzeráte dokonale.</p>

      <p><strong>Ako vybrať tie pravé</strong><br>
        Iba veľmi výnimočne sa stáva, že budúca nevesta si svoje vysnívané šaty
        vyberie hneď na prvej skúške, či dokonca na prvý pokus. Preto sa obrňte
        poriadnou dávkou trpezlivosti a pripravte sa na hodiny prezliekania. Keďže si
        pravdepodobne vyskúšate množstvo kusov, bude dobré, ak do salóna prídete
        bez mejkapu. Predídete tak zašpineniu šiat, ktoré by znamenalo ich ďalšie
        čistenie a znehodnocovanie, veď čo ak to budú práve tie vaše naj?</p>

      <div class="d-flex justify-content-center py-3"><img
          src="images/skuska-siat/Skuska_svadobnych_siat_-_ilustracny_obrazok_3.jpg" width="430" alt="obrazok"></div>

      <p>V prvom rade sa poobzerajte po modeloch, aké sa vám páčia. Po ich
        oblečení už budete lepšie vedieť určiť, či ste sa odhadli správne,
        alebo sa musíte zmieriť s iným strihom. Prispôsobte model postave a dajte
        na pracovníkov salóna, ktorí vám poradia, ako zakryť nedostatky a
        zvýrazniť vaše prednosti. Nezabudnite ani na chrbtovú časť, ktorú budete
        vystavovať na obdiv najmä pri obrade, a informujte sa o možnostiach vlečky,
        teda či sa dá vypnúť na šaty alebo úplne odopnúť.</p>

      <p>Pri skúšaní sa iba neobzerajte v zrkadle, ale hýbte sa, tancujte,
        sadnite si či zohnite sa. Vrťte sa na každú stranu, pretože tak sa budete
        pohybovať aj na vlastnej svadbe. Odhalíte tak nepríjemné prekvapenia, ktoré
        by sa vám na sobáši mohli stať – prasknutie šiat, potknutie sa,
        odtrhnutie ramienka alebo prehnané odhalenie dekoltu. V šatách sa musíte
        cítiť nielen krásne, ale aj pohodlne a bezpečne, aby ste nemuseli byť celý
        deň v strehu, či je všetko v poriadku.</p>

      <p><strong>Biela, maslová, zlatistá, béžová…</strong><br>
        Správny výber farby má veľký vplyv na celkový look nevesty. Tradičná
        biela je symbolom čistoty a nevinnosti, no nemusíte mať šaty striktne
        snehobiele. A naopak, „nevesty na druhý pokus“ sa zase nemusia vzdať
        svojho sna o bielych šatách. Široká škála ponúkaných farieb vám
        určite popletie hlavu, nenechajte sa však oklamať zábermi z katalógov.
        Krásna smotanová róba totiž môže opálenej modelke sedieť ako uliata, no
        nevesta s bledou pleťou v nej bude vyzerať ako smrtka. Dajte na rady
        konzultantiek a voľte podľa svojej pokožky a farby vlasov. Výber je naozaj
        veľký, salóny ponúkajú šaty v bielej, béžovej, slonovinovej, pieskovej,
        zlatej, striebornej, okrovej i ružovej farbe a ak túžite po niečom
        extravagantnejšom, nájdete modré, červené, čierno-biele či rôzne iné
        farebné róby. Šaty si radšej prezrite aj na dennom svetle, pretože umelé
        osvetlenie v salóne môže skresľovať.</p>


      <p>Zamerajte sa aj na vhodný materiál. Látka by sa nemala krčiť, aby ste aj
        po hodinách zábavy pôsobili upravene. Na svadbu v teplom období zvoľte
        ľahké materiály ako šifón, organza a hodváb, naopak v chladnom počasí
        oceníte vlnený krep, zamat alebo hrubší brokát.</p>

      <p><strong>Vyberte si aj doplnky</strong><br>
        K šatám bezpodmienečne patrí aj adekvátny zvršok, ktorý vyberajte podľa
        očakávaného počasia. Salóny majú bohatý výber boleriek, štól,
        kožuštekov a kabátikov. Vyskúšajte si ich na oblečenú svadobnú róbu,
        aby ste sa dokonale zladili, a pripojte aj závoj, klobúčik či inú ozdobu
        hlavy. Nezabudnite otestovať, ako budete pôsobiť s rukavičkami, a možno
        vám padne do oka aj niečo z bižutérie. Svadobné salóny sú dnes vybavené
        naozaj dobre a umožnia vám aj tie najmenšie detaily objednať spoločne so
        šatami.</p>

      <p>Pri skúške svadobných šiat buďte trochu sebecká, ale zároveň zdravo
        sebakritická a dajte na rady odborníkov. Konzultantky vám totiž
        najobjektívnejšie poradia a usmernia váš výber. Aj keď si šaty
        objednáte, pre istotu sa dohodnite ešte na jednej skúške asi dva týždne
        pred svadbou, aby vám róbu v prípade nečakaných zmien stihli upraviť.
        A hlavne – dajte na svoje pocity, aby ste sa v deň „D“ cítili
        prirodzene, štýlovo a pritom krásne sebaistá.</p>
      <div class="d-flex justify-content-center py-3"><img
          src="images/skuska-siat/Skuska_svadobnych_siat_-_ilustracny_obrazok_4.jpg" width="250" height="375"
          alt="obrazok">
      </div>

      <p>Foto: Daniela Kočková, v priestoroch Salóna Nicole</p>

      <p>Zdroj: <a href="http://www.nevesta.sk/skuska-svadobnych-siat-article-27279-51.aspx">www.nevesta.sk</a></p>



      <p><small><span class="date-display-single">02. 01. 2020</span> </small></p>
    </section>



    <footer>
      <script>
      fetch("footer.php")
        .then(response => {
          return response.text()
        })
        .then(data => {
          document.querySelector("footer").innerHTML = data;
        });
      </script>
    </footer>
  </div>

</body>

</html>